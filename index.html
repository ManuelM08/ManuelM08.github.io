<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>I Pastori</title>
</head>

<body>
    

    <div class="container">
        <div class="immagine">
            <div class="poesie">

                <h1>I Pastori</h1>

                <h2>di Gabriele D'Annunzio</h2>

                <div class="versi">
                    
        
                    <p>
                    Settembre, andiamo. E' tempo di migrare.<br>
                    Ora in terra d'Abruzzi i miei pastori<br>
                    lascian gli stazzi e vanno verso il mare:<br>
                    scendono all'Adriatico selvaggio<br>
                    che verde è come i pascoli dei monti.<br>
                    </p>

                    <p>
                    Han bevuto profondamente ai fonti<br>
                    alpestri, che sapor d'acqua natía<br>
                    rimanga ne' cuori esuli a conforto,<br>
                    che lungo illuda la lor sete in via.<br>
                    Rinnovato hanno verga d'avellano.<br>
                    </p>

                    <p>
                    E vanno pel tratturo antico al piano,<br>
                    quasi per un erbal fiume silente,<br>
                    su le vestigia degli antichi padri.<br>
                    O voce di colui che primamente<br>
                    conosce il tremolar della marina!<br>
                    </p>

                    <p>
                    Ora lungh'esso il litoral cammina<br>
                    la greggia. Senza mutamento è l'aria.<br>
                    il sole imbionda sì la viva lana<br>
                    che quasi dalla sabbia non divaria.<br>
                    Isciacquío, calpestío, dolci romori.<br>
                    </p>
                    <p>
                    Ah perché non son io cò miei pastori?<br>
                    </p>
                    
                </div>
                
                <p>
                    <div class="fonte">
                        Alcyone - Sogni di terre lontane<br><br>
                    </div>
                </p>
                


            </div>
        
    </div>
    
</body>


</html>